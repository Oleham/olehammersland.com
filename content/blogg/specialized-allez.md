+++
title = "Ny sykkel! Specialized Allez Elite"
date = "2021-10-09T17:54:51+02:00"

#
# description is optional
#
# description = "An optional description for SEO. If not provided, an automatically created summary will be used."

tags = ["sykkel",]

# Add toc just above title
include_toc = false

# Add Alpine JS CDN
include_alpinejs = false

# Send data obj into Alpine.data()
include_data = false
+++

Kjøpte ny sykkel fra Finn.no på onsdag. I dag fikk jeg endelig tatt den ut på tur! Det er en Specialized Allez Elite, som visstnok er en litt billigere intromodell. Siden jeg hittil har syklet langturer med den gamle DBS-hybriden min fra 16-årene, regnet jeg med å se bedre prestasjoner i dag.

![Ny sykkel plassert foran Oscarsborg festning](/images/blogg/specialized.JPG)
<small style="display:block;">Min nye Specialized foran Oscarsborg festning (beklager tommelen).</small>

På tidligere turer sørover har jeg nådd Tusenfryd ved 1-timersmerket fra husdøra. I dag tok jeg dagens første pause ved Nesset innerst i Bunnefjorden, og da var det ikke gått én hel time ennå. Jeg nådde Drøbak etter ca. 1 t og 45 min. 

Jeg kan ikke helt si jeg merket forskjellen mens jeg var på farten, men jeg mistenker at det spesielt er i de litt slakere oppoverbakkene at jeg klarer å holde et betydelig høyere tempo. Uansett viser klokka at jeg er mye raskere på denne.

Et stort problem var at fremre girskifter ikke er satt opp riktig. Kjedet hoppet av to ganger fordi det trekkes forbi det store giret. Jeg lærte meg etterhvert å gire, men det krever at man ser på kjedet og konsentrer seg om å ikke trekke for mye i spaken. Det må altså fikses.

Bortsett fra det var det en kjempebra tur på en god sykkel. Utrolig deilig å fyke langs åkrene mellom Drøbak og Årungen med solen i ryggen. Sommerfølelse i oktober.

