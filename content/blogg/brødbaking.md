+++
title = "Brødbaking"
date = "2022-04-29T13:57:04+02:00"

#
# description is optional
#
# description = "An optional description for SEO. If not provided, an automatically created summary will be used."

tags = ["automatisering","bash","effektivisering","english","enkeltpersonforetak","german","go","javascrip","javascript","koding","linux","maskinoversttelse","memoq","oversettelse","python","sykkel","translation","tysk","xtrf",]

# Add toc just above title
include_toc = false
+++

Enhver blogg med respekt for seg selv må vel ha minst ett innlegg dedikert til brødbaking =) Due to popular demand, her deler jeg oppskriften på den faste brødoppskriften vi bruker.

## Før du legger deg

1. Legg 500 g mel i en bolle. Jeg bruker vanligvis ca. 350 gram vanlig hvetemel og 150 gram sammalt.
2. Ta oppi en klunk med olje, jeg pleier å slumpe ca. 1–2 spiseskjeer oppi.
3. Ta i én spiseskje tørrgjær og 1/2 spiseskje bordsalt (litt hver for seg)
4. Fyll et desilitermål med ca. 5 dl vann og hell oppi under omrøring. Anbefaler en slikekpott her.
5. Bland godt i ca. 2–3 min til du har en fuktig, klissete deig omtrent som på bildet nedenfor. Den skal være tyktflytende og jevn. Bruk eventuelt mer eller mindre vann.

![Elt til en smidig deig](/images/blogg/brod1.JPG)

6. Dekk til bolla og la stå til neste dag.

## Neste morgen

1. Legg bakepapir i brødformen. Plasser tunga i munnviken og hell røra forsiktig oppi ved hjelp av slikkepotten. Fordel utover.
2. Anbefaler gresskarkjerner og solsikkekjerner øverst. Ikke vits å pøse på, det som ikke fester seg i deigen, faller bare ut.

![Elt til en smidig deig](/images/blogg/brod2.JPG)
![Elt til en smidig deig](/images/blogg/brod3.JPG)

3. Sett midt i ovnen og vri temperaturen til ca. 180 grader. Sett en timer på 1,5 time.
4. Gjør noe annet.
5. Når klokka ringer, kan du ta ut. Bør se ca. ut som på bildet nedenfor, og løsne lett fra papiret (som kan oppbevares og brukes på ny).

![Elt til en smidig deig](/images/blogg/brod4.JPG)

Bånn appetitt! Godt, billig og enkelt brød. Kan gjøres lysere ved å redusere/droppe sammalt. Tror prisen på et brød kommer på vel under 10 kroner. En pose hvetemel og en pose sammalt pleier å rekke til ca. 4–5 brød. 

Oppskriften stammer fra [Green Bonanza sin matblogg.](https://greenbonanza.com/2020/09/17/bonanzabrod-100-eltefritt-og-fool-proof/)




